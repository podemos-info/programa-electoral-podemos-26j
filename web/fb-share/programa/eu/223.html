<!DOCTYPE html>

<html lang="eu">

<head>
	<meta http-equiv="Content-Type" content="text/html; charset=utf-8">
	<title>PODEMOS. Espainian Ekoitzitako Kultura Nazioartekotzeko Plan Eragilea</title>
	<meta property="og:title" content="PODEMOS: Espainian Ekoitzitako Kultura Nazioartekotzeko Plan Eragilea" />
	<meta property="og:description" content="Kultura nazioartekotzea ardatz garrantzitsua izango da, kultura
gizarte-kohesiorako eta nazioarteko lankidetzarako tresna bihurtzeko eta motor
ekonomiko izateko. Hala, leku geografikoak merkatu-nitxo ez ezik interes sozial
handiko kulturgune gisa erabiliko dira. Estatu espainiarrean ekoitzitako kultura
atzerrian ezagutarazten badugu, hainbat helburu lortuko ditugu:

 * Espainia kultura sortzeko gune garrantzitsu bat dela helaraztea.
   
   
 * Kultur eragileen arteko ezagutza- eta esperientzia-trukea areagotzea.
   
   
 * Gure kulturak atzerrian duen eragina eta ikusgarritasuna areagotzea eta haren
   eskuragarritasuna eta kontsumoa sustatzea.
   
   
 * Atzerriko inbertsioak Estatu espainiarrean sortzen eta egiten diren kultur
   proiektuetara erakartzea.
   
   

Kulturaren profesionalei, elkarteei, kooperatibei eta enpresei kulturgunearen
errealitatea nazioartekotzen eta zabaltzen laguntzeko, bitartekaritza-bulego bat
jarriko dugu martxan; «EsCultura» zigiluarekin egingo du lan. Zigilu horren
abaroan, bulegoak ekintza koordinatu eta bateratu bat ezarriko du
arte-adierazpen guztien kultur eragile guztiei laguntzeko eta atzerriko funts
eta diru-laguntzak eskuratzeko erraztasunak emateko; horren bidez, asmoa da
etengabeko presentzia bermatzea nazioarteko kultur foroetan.

Bertako kultura-sare aberats eta pluralaren erakusgarri diren proiektu txiki,
ertain eta handiak atzerrian zabaltzen ahaleginduko gara, trukeen,
diru-laguntzen, biren, ekitaldien, jaialdien, erakusketen, topaketen,
pitching-en (aurkezpenak), eta teknologia-klusterren bitartez.

Bitartekaritza-bulego gisa, EsCulturak gaur egun erakunde oso desberdinek
gauzatzen dituzten kultur ekintzak koordinatuko ditu; hauek dira erakundeak:
Instituto Cervantes, Agencia Española de Cooperación Internacional para el
Desarrollo (AECID), Acción Cultural Española, Institut Ramón Llull, Institut
d’Estudis Baleàrics, Industria Ministerioa, Instituto Español de Comercio
Exterior, Estatuko kultur zentroak, atzerriko enbaxada espainiarrak eta
Fundación Carolina." />
	<meta property="og:image" content="http://lasonrisadeunpais.es/wp-content/plugins/programa/data/meta-programa.png" />
</head>
 
<body>
	<script type="text/javascript">
		var url_base = '/eu/programa/?medida=223';
		window.location = url_base;
	</script>
	<h1>Espainian Ekoitzitako Kultura Nazioartekotzeko Plan Eragilea</h1>
	<div>
		<p>Kultura nazioartekotzea ardatz garrantzitsua izango da, kultura gizarte-kohesiorako eta nazioarteko lankidetzarako tresna bihurtzeko eta motor ekonomiko izateko. Hala, leku geografikoak merkatu-nitxo ez ezik interes sozial handiko kulturgune gisa erabiliko dira. Estatu espainiarrean ekoitzitako kultura atzerrian ezagutarazten badugu, hainbat helburu lortuko ditugu:</p>
<ul>
<li><p>Espainia kultura sortzeko gune garrantzitsu bat dela helaraztea.</p>
</li>
<li><p>Kultur eragileen arteko ezagutza-  eta esperientzia-trukea areagotzea.</p>
</li>
<li><p>Gure kulturak atzerrian duen eragina eta ikusgarritasuna areagotzea eta haren eskuragarritasuna eta kontsumoa sustatzea.</p>
</li>
<li><p>Atzerriko inbertsioak Estatu espainiarrean sortzen eta egiten diren kultur proiektuetara erakartzea.</p>
</li>
</ul>
<p>Kulturaren profesionalei, elkarteei, kooperatibei eta enpresei kulturgunearen errealitatea nazioartekotzen eta zabaltzen laguntzeko, bitartekaritza-bulego bat jarriko dugu martxan; «EsCultura» zigiluarekin egingo du lan. Zigilu horren abaroan, bulegoak ekintza koordinatu eta bateratu bat ezarriko du arte-adierazpen guztien kultur eragile guztiei laguntzeko eta atzerriko funts eta diru-laguntzak eskuratzeko erraztasunak emateko; horren bidez, asmoa da etengabeko presentzia bermatzea nazioarteko kultur foroetan.</p>
<p>Bertako kultura-sare aberats eta pluralaren erakusgarri diren proiektu txiki, ertain eta handiak atzerrian zabaltzen ahaleginduko gara, trukeen, diru-laguntzen, biren, ekitaldien, jaialdien, erakusketen, topaketen, pitching-en (aurkezpenak), eta teknologia-klusterren bitartez.</p>
<p>Bitartekaritza-bulego gisa, EsCulturak gaur egun erakunde oso desberdinek gauzatzen dituzten kultur ekintzak koordinatuko ditu; hauek dira erakundeak: Instituto Cervantes, Agencia Española de Cooperación Internacional para el Desarrollo (AECID), Acción Cultural Española, Institut Ramón Llull, Institut d’Estudis Baleàrics, Industria Ministerioa, Instituto Español de Comercio Exterior, Estatuko kultur zentroak, atzerriko enbaxada espainiarrak eta Fundación Carolina.</p>

	</div>
</body>
 
</html>
