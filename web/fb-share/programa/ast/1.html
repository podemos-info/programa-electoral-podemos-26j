<!DOCTYPE html>

<html lang="ast">

<head>
	<meta http-equiv="Content-Type" content="text/html; charset=utf-8">
	<title>PODEMOS. Plan Nacional de Transición Enerxética.</title>
	<meta property="og:title" content="PODEMOS: Plan Nacional de Transición Enerxética." />
	<meta property="og:description" content="Vamos crear un Plan Nacional de Transición Enerxética que movilice la inversión
público-privada n’eficiencia enerxética y enerxíes verdes nun 1,5 % añal del
Productu Interior Brutu (PIB) per un periodu de venti años. La fin ye tresformar
l’aparatu productivu, el modelu inmobiliariu y el sistema de tresportes
p’avanzar hacia una economía baxa en carbonu y caracterizada pol usu de fontes
d’enerxía renovables.

L’aplicación d’esti plan va permitir una disminución del 30 % del consumu
nacional d’enerxía primaria, mentanto qu’una gran parte del consumu restante va
cubrise de manera autóctona per aciu d’enerxíes renovables a la final de la so
aplicación, reduciendo d’esta miente la dependencia enerxética. Vamos consiguir
una reducción mui sustancial de les emisiones de CO2 y un impactu fuerte sobre
l’empléu, tanto en sectores llaborales que sufren el paru asociáu al acabu de la
burbuya inmobiliaria como en sectores profesionales de cualificación técnica
alta. Nel primer añu de funcionamientu del plan van crease 300 000 empleos
estables, cifra que va xubir a los 400. 000 na fase final. Esti plan Nacional
encontia en dos grandes pegollos:

Plan Nacional d’Aforru Enerxéticu: orientáu a impulsar l’ameyoramientu de la
eficiencia enerxética nos edificios, pero tamién nel tresporte, la industria y
los sistemes de distribución llétrica. El carrastiellu d’esti plan ye la
rehabilitación de 200 000 viviendes al añu dende’l primeru, p’abordar
l’aisllamientu térmicu, la instalación de sistemes de calefacción y agua
caliente eficientes y la illuminación de consumu baxu. Estes reformes van
producir un aforru d’hasta’l 80 % de la demanda d’enerxía de les viviendes
rehabilitaes.

Plan Nacional d’Enerxíes Renovables: centráu na espansión y instalación
d’enerxíes renovables llimpies tales como la solar, la eólica, la xeotérmica, la
pequeña hidrollétrica y la biomasa d’emisión baxa.

Esti plan inclúi tola cadena d’investigación, desarrollu, fabricación y
instalación y va tar particularmente orientáu a reducir drásticamente’l consumu
de combustibles fósiles en xeneración llétrica, creando amás un texíu industrial
propiu d’altu valor añadíu. Dambos planes tienen que s’organizar de manera que
se priorice la democratización y redistribución del procesu de xeneración y
distribución enerxética, pa que la propiedá de los sistemes de producción nuevos
permaneza en manes de Conceyos, consumidores o empreses pequeñes." />
	<meta property="og:image" content="http://lasonrisadeunpais.es/wp-content/plugins/programa/data/meta-programa.png" />
</head>
 
<body>
	<script type="text/javascript">
		var url_base = '/ast/programa/?medida=1';
		window.location = url_base;
	</script>
	<h1>Plan Nacional de Transición Enerxética.</h1>
	<div>
		<p>Vamos crear un Plan Nacional de Transición Enerxética que movilice la inversión público-privada n’eficiencia enerxética y enerxíes verdes nun 1,5 % añal del Productu Interior Brutu (PIB) per un periodu de venti años. La fin ye tresformar l’aparatu productivu, el modelu inmobiliariu y el sistema de tresportes p’avanzar hacia una economía baxa en carbonu y caracterizada pol usu de fontes d’enerxía renovables.</p>
<p>L’aplicación d’esti plan va permitir una disminución del 30 % del consumu nacional d’enerxía primaria, mentanto qu’una gran parte del consumu restante va cubrise de manera autóctona per aciu d’enerxíes renovables a la final de la so aplicación, reduciendo d’esta miente la dependencia enerxética. Vamos consiguir una reducción mui sustancial de les emisiones de CO2 y un impactu fuerte sobre l’empléu, tanto en sectores llaborales que sufren el paru asociáu al acabu de la burbuya inmobiliaria como en sectores profesionales de cualificación técnica alta. Nel primer añu de funcionamientu del plan van crease 300 000 empleos estables, cifra que va xubir a los 400. 000 na fase final. Esti plan Nacional encontia en dos grandes pegollos:</p>
<p>Plan Nacional d’Aforru Enerxéticu: orientáu a impulsar l’ameyoramientu de la eficiencia enerxética nos edificios, pero tamién nel tresporte, la industria y los sistemes de distribución llétrica. El carrastiellu d’esti plan ye la rehabilitación de 200 000 viviendes al añu dende’l primeru, p’abordar l’aisllamientu térmicu, la instalación de sistemes de calefacción y agua caliente eficientes y la illuminación de consumu baxu. Estes reformes van producir un aforru d’hasta’l 80 % de la demanda d’enerxía de les viviendes rehabilitaes.</p>
<p>Plan Nacional d’Enerxíes Renovables: centráu na espansión y instalación d’enerxíes renovables llimpies tales como la solar, la eólica, la xeotérmica, la pequeña hidrollétrica y la biomasa d’emisión baxa.</p>
<p>Esti plan inclúi tola cadena d’investigación, desarrollu, fabricación y instalación y va tar particularmente orientáu a reducir drásticamente’l consumu de combustibles fósiles en xeneración llétrica, creando amás un texíu industrial propiu d’altu valor añadíu. Dambos planes tienen que s’organizar de manera que se priorice la democratización y redistribución del procesu de xeneración y distribución enerxética, pa que la propiedá de los sistemes de producción nuevos permaneza en manes de Conceyos, consumidores o empreses pequeñes.</p>

	</div>
</body>
 
</html>
