<!DOCTYPE html>

<html lang="ast">

<head>
	<meta http-equiv="Content-Type" content="text/html; charset=utf-8">
	<title>PODEMOS. Reestructuración de la delda hipotecaria de les cases.</title>
	<meta property="og:title" content="PODEMOS: Reestructuración de la delda hipotecaria de les cases." />
	<meta property="og:description" content="Vamos llevar a cabu la reestructuración de la delda hipotecaria de les cases con
una reducción nel valor nominal de les hipoteques de primer vivienda nel casu de
les families que cumplan ciertos criterios sociales, como’l fechu de que tolos
sos integrantes tean en paru y nun tengan nengún otru ingresu o que presenten
ingresos inferiores a trés veces l’Indicador Públicu de Renta d’Efectos
Múltiples (IPREM).

Vamos impulsar esta reestructuración con un verdaderu réxime de segunda
oportunidá pa persones físiques y xurídiqus que les llibere daveres de les
deldes pasaes en siendo efectiva la situación de quiebra. Pa llogralo, vamos
implantar un procesu simplificáu de reestructuración y cancelación de deldes,
como procedimientu cenciellu y accesible, que va constar de dos fases:

 * Fase de conciliación énte una comisión d’endeldamientu (asemeyada a los
   servicios de conciliación llaboral) pa presentar propuesta a los acreedores.
 * Fase de la vista xudicial, na que’l xuez va acordar un plan de pagos a partir
   de la limitación de la delda hipotecaria al bien hipotecáu, con opción de
   quita o dación en pagu. Cola quita la delda axustaráse al valor del bien
   hipotecáu, mientres que la dación en pagu va implicar l’adxudicación del
   inmueble al acreedor hipotecariu empara de la cancelación completa de la
   delda.

Van cancelase les deldes derivaes de los procedimientos d’execución anteriores.
Les deldes que van poder incluyise nesti procedimientu van ser lo mesmo creitos
privaos que públicos (cola Seguridá Social y con Facienda); y esti procedimientu
sedrá válidu tamién p’autónomos y empreses pequeñes.

A partir de lo anterior va regulase la dación en pagu retroactiva, pola que se
van cancelar les deldes hipotecaries vives d’aquelles persones que perdieren la
so vivienda énte la imposibilidá de siguir pagando los empréstamos." />
	<meta property="og:image" content="http://lasonrisadeunpais.es/wp-content/plugins/programa/data/meta-programa.png" />
</head>
 
<body>
	<script type="text/javascript">
		var url_base = '/ast/programa/?medida=63';
		window.location = url_base;
	</script>
	<h1>Reestructuración de la delda hipotecaria de les cases.</h1>
	<div>
		<p>Vamos llevar a cabu la reestructuración de la delda hipotecaria de les cases con una reducción nel valor nominal de les hipoteques de primer vivienda nel casu de les families que cumplan ciertos criterios sociales, como’l fechu de que tolos sos integrantes tean en paru y nun tengan nengún otru ingresu o que presenten ingresos inferiores a trés veces l’Indicador Públicu de Renta d’Efectos Múltiples (IPREM).</p>
<p>Vamos impulsar esta reestructuración con un verdaderu réxime de segunda oportunidá pa persones físiques y xurídiqus que les llibere daveres de les deldes pasaes en siendo efectiva la situación de quiebra. Pa llogralo, vamos implantar un procesu simplificáu de reestructuración y cancelación de deldes, como procedimientu cenciellu y accesible, que va constar de dos fases:</p>
<ul>
<li>Fase de conciliación énte una comisión d’endeldamientu (asemeyada a los servicios de conciliación llaboral) pa presentar propuesta a los acreedores.</li>
<li>Fase de la vista xudicial, na que’l xuez va acordar un plan de pagos a partir de la limitación de la delda hipotecaria al bien hipotecáu, con opción de quita o dación en pagu. 
Cola quita la delda axustaráse al valor del bien hipotecáu, mientres que la dación en pagu va implicar l’adxudicación del inmueble al acreedor hipotecariu empara de la cancelación completa de la delda.</li>
</ul>
<p>Van cancelase les deldes derivaes de los procedimientos d’execución anteriores. Les deldes que van poder incluyise nesti procedimientu van ser lo mesmo creitos privaos que públicos (cola Seguridá Social y con Facienda); y esti procedimientu sedrá válidu tamién p’autónomos y empreses pequeñes.</p>
<p>A partir de lo anterior va regulase la dación en pagu retroactiva, pola que se van cancelar les deldes hipotecaries vives d’aquelles persones que perdieren la so vivienda énte la imposibilidá de siguir pagando los empréstamos.</p>

	</div>
</body>
 
</html>
