<!DOCTYPE html>

<html lang="ast">

<head>
	<meta http-equiv="Content-Type" content="text/html; charset=utf-8">
	<title>PODEMOS. Meyora de la regulación del sistema financieru.</title>
	<meta property="og:title" content="PODEMOS: Meyora de la regulación del sistema financieru." />
	<meta property="og:description" content="Vamos promover la separación plena de la banca minorista y la banca d’inversión.
Esta separación na llinia del Informe Vickers, aprobáu apocayá nel Reinu Xuníu,
o’l Volcker Rule, n’Estaos Xuníos, va evitar situaciones de riesgu moral nes que
les actividaes especulatives arreyaes a la banca d’inversión puen amenazar la
solvencia de los depósitos minoristes y, con ello, esixir rescates públicos a
posteriori.

Vamos realizar una auditoría independiente de toles entidaes financieres que
recibieren ayudes públiques pa determinar les que tien d’asumir el sistema
bancariu priváu.

Vamos establecer un organismu públicu de carácter estatal de protección al
consumidor bancariu y va ameyorase la protección institucional de tal
consumidor. Vamos respaldar formes de financiación alternatives, como les
cooperatives de creitu, la llamada banca ética o’l crowdfunding.

Vamos plantegar límites a la concentración de depósitos, al tamañu de los bancos
y a la concentración bancaria. L’actual crisis económica produxo una
concentración mayor del sistema bancariu. Ciertos bancos experimentaren un
crecimientu escesivu y constituyen un riesgu sistémicu pa la economía, polo que
ye menester limitar el riesgu moral asociáu al fechu de que son «grandes enforma
pa quebrar». Pa ello, vamos estudiar la conveniencia d’imponer límites a la
concentración de depósitos, empréstamos o otros indicadores bancarios; en
definitiva, al tamañu de los bancos. Vamos emprimar la regulación de la llamada
«banca na solombra». Vamos tomar midíes pa controlar y regular les actividaes
financieres fuera de balance nel Estáu español, que, amás, insten a facer lo
mesmo a los socios del Eurogrupu. Estes actividaes financieres fuera de balance
permiten eludir la normativa bancaria, tresfieren el riesgu de creitu a terceros
y producen un descontroláu nivel d’apalancamientu. Nesti sen, va avanzase na
regulación pública de les titulaciones y de los credit default swaps (CDS)." />
	<meta property="og:image" content="http://lasonrisadeunpais.es/wp-content/plugins/programa/data/meta-programa.png" />
</head>
 
<body>
	<script type="text/javascript">
		var url_base = '/ast/programa/?medida=55';
		window.location = url_base;
	</script>
	<h1>Meyora de la regulación del sistema financieru.</h1>
	<div>
		<p>Vamos promover la separación plena de la banca minorista y la banca d’inversión. Esta separación na llinia del Informe Vickers, aprobáu apocayá nel Reinu Xuníu, o’l Volcker Rule, n’Estaos Xuníos, va evitar situaciones de riesgu moral nes que les actividaes especulatives arreyaes a la banca d’inversión puen amenazar la solvencia de los depósitos minoristes y, con ello, esixir rescates públicos a posteriori.</p>
<p>Vamos realizar una auditoría independiente de toles entidaes financieres que recibieren ayudes públiques pa determinar les que tien d’asumir el sistema bancariu priváu.</p>
<p>Vamos establecer un organismu públicu de carácter estatal de protección al consumidor bancariu y va ameyorase la protección institucional de tal consumidor. Vamos respaldar formes de financiación alternatives, como les cooperatives de creitu, la llamada banca ética o’l crowdfunding.</p>
<p>Vamos plantegar límites a la concentración de depósitos, al tamañu de los bancos y a la concentración bancaria. L’actual crisis económica produxo una concentración mayor del sistema bancariu. Ciertos bancos experimentaren un crecimientu escesivu y constituyen un riesgu sistémicu pa la economía, polo que ye menester limitar el riesgu moral asociáu al fechu de que son «grandes enforma pa quebrar». Pa ello, vamos estudiar la conveniencia d’imponer límites a la concentración de depósitos, empréstamos o otros indicadores bancarios; en definitiva, al tamañu de los bancos. Vamos emprimar la regulación de la llamada «banca na solombra». Vamos tomar midíes pa controlar y regular les actividaes financieres fuera de balance nel Estáu español, que, amás, insten a facer lo mesmo a los socios del Eurogrupu. Estes actividaes financieres fuera de balance permiten eludir la normativa bancaria, tresfieren el riesgu de creitu a terceros y producen un descontroláu nivel d’apalancamientu. Nesti sen, va avanzase na regulación pública de les titulaciones y de los credit default swaps (CDS).</p>

	</div>
</body>
 
</html>
