<!DOCTYPE html>

<html lang="ast">

<head>
	<meta http-equiv="Content-Type" content="text/html; charset=utf-8">
	<title>PODEMOS. Un impuestu de sociedaes más cenciellu y tresparente.</title>
	<meta property="og:title" content="PODEMOS: Un impuestu de sociedaes más cenciellu y tresparente." />
	<meta property="og:description" content="Vamos reformar a fondo l’impuestu de sociedaes, y impulsar la so harmonización
internacional pa facelu mui cenciellu, tresparente y con unos tipos efectivos
próximos daveres a los tipos nominales. Vamos garantizar, amás, que se mantengan
les diferencies en función del tamañu y el tiempu d’actividá de la empresa, a
diferencia de la situación actual.

Vamos apoyar y impulsar el proyectu de Directiva Accis, pa la determinación de
la base imponible consolidada de los grupos multinacionales y el so repartu ente
los países onde operen en proporción a les ventes, el capital y la masa
salarial. L’oxetivu ye limitar les perdes de tributación asociaes a los precios
de tresferencia.

Vamos eliminar los privilexos fiscales y la mayoría de les deducciones, pa lo
que vamos controlar los aspectos clave, como los precios de tresferencia o la
deducción de gastos financieros. Los beneficios fiscales que se mantengan han
tar xustificaos debidamente atendiendo a los sos efectos sobre la productividá y
la creación d’empléu.

Vamos introducir un impuestu mínimu pa les grandes empreses que contribuya a
recuperar la recaudación d’este tributu y a estabilizala nel tiempu.

Vamos establecer un tipu diferenciáu en función del destín de los beneficios: un
tipu estándar pa los beneficios distribuyíos a los accionistes (30 %) y un tipu
inferior (25 %) pa los beneficios reinvertíos productivamente na empresa, en
particular n’actividaes d’ampliación y renovación de bienes d’equipu y
actividaes d’I+D+i. Esta reinversión de los beneficios ha verificala
l’alministración y los representantes de los trabayadores.

Vamos eliminar les posibilidaes d’usar sociedaes como pantalles pa la elusión
fiscal, pa disminuir la tributación de rentes consiguíes nel estranxeru o pa
canalizar rentes particulares." />
	<meta property="og:image" content="http://lasonrisadeunpais.es/wp-content/plugins/programa/data/meta-programa.png" />
</head>
 
<body>
	<script type="text/javascript">
		var url_base = '/ast/programa/?medida=48';
		window.location = url_base;
	</script>
	<h1>Un impuestu de sociedaes más cenciellu y tresparente.</h1>
	<div>
		<p>Vamos reformar a fondo l’impuestu de sociedaes, y impulsar la so harmonización internacional pa facelu mui cenciellu, tresparente y con unos tipos efectivos próximos daveres a los tipos nominales. Vamos garantizar, amás, que se mantengan les diferencies en función del tamañu y el tiempu d’actividá de la empresa, a diferencia de la situación actual.</p>
<p>Vamos apoyar y impulsar el proyectu de Directiva Accis, pa la determinación de la base imponible consolidada de los grupos multinacionales y el so repartu ente los países onde operen en proporción a les ventes, el capital y la masa salarial. L’oxetivu ye limitar les perdes de tributación asociaes a los precios de tresferencia.</p>
<p>Vamos eliminar los privilexos fiscales y la mayoría de les deducciones, pa lo que vamos controlar los aspectos clave, como los precios de tresferencia o la deducción de gastos financieros. Los beneficios fiscales que se mantengan han tar xustificaos debidamente atendiendo a los sos efectos sobre la productividá y la creación d’empléu.</p>
<p>Vamos introducir un impuestu mínimu pa les grandes empreses que contribuya a recuperar la recaudación d’este tributu y a estabilizala nel tiempu.</p>
<p>Vamos establecer un tipu diferenciáu en función del destín de los beneficios: un tipu estándar pa los beneficios distribuyíos a los accionistes (30 %) y un tipu inferior (25 %) pa los beneficios reinvertíos productivamente na empresa, en particular n’actividaes d’ampliación y renovación de bienes d’equipu y actividaes d’I+D+i. Esta reinversión de los beneficios ha verificala l’alministración y los representantes de los trabayadores.</p>
<p>Vamos eliminar les posibilidaes d’usar sociedaes como pantalles pa la elusión fiscal, pa disminuir la tributación de rentes consiguíes nel estranxeru o pa canalizar rentes particulares.</p>

	</div>
</body>
 
</html>
