<!DOCTYPE html>

<html lang="ast">

<head>
	<meta http-equiv="Content-Type" content="text/html; charset=utf-8">
	<title>PODEMOS. Llei d’Autonomía y Dignidá de les persones en situación de dependencia, los sos asistentes y les families</title>
	<meta property="og:title" content="PODEMOS: Llei d’Autonomía y Dignidá de les persones en situación de dependencia, los sos asistentes y les families" />
	<meta property="og:description" content="A partir d’un ampliu consensu sociopolíticu en busca d’un pactu d’Estáu,
proponemos integrar y superar les lleis actuales sobre dependencia, col fin
d’atender la diversidá enorme de situaciones vitales (neños, adultos con
proyectos de vida independiente, mayores, diversidá funcional física, sensorial,
intelectual, etcétera). La nueva llei pretende reducir o eliminar la violación
cotidiana de los derechos humanos de les persones que s’atopen en situación de
dependencia, la grave discriminación económica que sufren coles sos families, el
patrón d’intensa desigualdá de xéneru esistente na economía de los cuidaos, la
economía sumerxida y la esplotación llaboral a los que conduce l’actual esquema.

Esta llei va siguir el modelo danés. Va integrar les reivindicaciones del
Movimientu Feminista y del Movimientu de Vida Independiente y reconocer el
llabor que desempeñen tanto’l tercer sector como los profesionales de los
servicios sociales de l’Administración. Igualmente, va apostar por una
asistencia personal que s’axuste a les necesidaes de les persones y permita
llevar alantre proyectos de vida independiente de mou real y efectivu y, tamién,
abogar por esquemes de vida que potencien la permanencia de les persones na so
contorna social. L’oxetivu va ser protexer, y al tiempu fomentar, la
emancipación de les persones en situación de dependencia, como la de los
actuales cuidadores familiares, con una apuesta sólida por una cartera de
servicios públicos bien financiaos que concreten el reconocimientu de los
derechos." />
	<meta property="og:image" content="http://lasonrisadeunpais.es/wp-content/plugins/programa/data/meta-programa.png" />
</head>
 
<body>
	<script type="text/javascript">
		var url_base = '/ast/programa/?medida=176';
		window.location = url_base;
	</script>
	<h1>Llei d’Autonomía y Dignidá de les persones en situación de dependencia, los sos asistentes y les families</h1>
	<div>
		<p>A partir d’un ampliu consensu sociopolíticu en busca d’un pactu d’Estáu, proponemos integrar y superar les lleis actuales sobre dependencia, col fin d’atender la diversidá enorme de situaciones vitales (neños, adultos con proyectos de vida independiente, mayores, diversidá funcional física, sensorial, intelectual, etcétera). La nueva llei pretende reducir o eliminar la violación cotidiana de los derechos humanos de les persones que s’atopen en situación de dependencia, la grave discriminación económica que sufren coles sos families, el patrón d’intensa desigualdá de xéneru esistente na economía de los cuidaos, la economía sumerxida y la esplotación llaboral a los que conduce l’actual esquema.</p>
<p>Esta llei va siguir el modelo danés. Va integrar les reivindicaciones del Movimientu Feminista y del Movimientu de Vida Independiente y reconocer el llabor que desempeñen tanto’l tercer sector como los profesionales de los servicios sociales de l’Administración. Igualmente, va apostar por una asistencia personal que s’axuste a les necesidaes de les persones y permita llevar alantre proyectos de vida independiente de mou real y efectivu y, tamién, abogar por esquemes de vida que potencien la permanencia de les persones na so contorna social. L’oxetivu va ser protexer, y al tiempu fomentar, la emancipación de les persones en situación de dependencia, como la de los actuales cuidadores familiares, con una apuesta sólida por una cartera de servicios públicos bien financiaos que concreten el reconocimientu de los derechos.</p>

	</div>
</body>
 
</html>
